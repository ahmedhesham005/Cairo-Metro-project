المشروع ده معمول عشان يحاكي نظام المترو اللي في القاهرة.

فيه كذا كلاس:

1- كلاس Metro: ده الأساس، بيخزن بيانات زي اسم الخط اللي الراكب هيركبه،
المحطة اللي راكب منها، المحطة اللي نازل فيها، وكمان الفلوس اللي معاه.

2- كلاس prices (وارث من Metro): ده مسئول يحسب سعر التذكرة. جوا الكلاس ده
فيه ليستات بالمحطات لكل خط (زي خط المنيب، شبرا الخيمة، حلوان، المرج، روض
الفرج، عدلي منصور). الكود بيحسب عدد المحطات بين مكان الركوب ومكان
النزول، وبعدين يحدد السعر على حسب عدد المحطات: - لو لحد 8 محطات = 8 جنيه
(تذكرة صفرا). - لحد 16 محطة = 10 جنيه (تذكرة خضرا). - لحد 23 محطة = 15
جنيه (تذكرة بمبي). - لحد 39 محطة = 20 جنيه (تذكرة لبني فاتح).

3- كلاس buy_ticket (وارث من prices): ده اللي بيعمل عملية الشراء. بيشوف
الفلوس اللي الراكب دفعها هل كفاية ولا لأ. ولو دافع أكتر من تمن التذكرة
بيرجعه الباقي. وكمان بيرجع اسم التذكرة حسب اللون.

في الآخر الكود بيطبع: - Welcome to Cairo Metro System - سعر التذكرة حسب
الرحلة - رسالة فيها نوع التذكرة والباقي لو فيه.

المشروع معمول بالـ Object-Oriented Programming وبيطبق الوراثة، وبيوري
ازاي نقدر نعمل سيستم شبه الحقيقي للمترو.
